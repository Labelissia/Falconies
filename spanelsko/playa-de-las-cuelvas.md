---
layout: layouts/article.njk
title: Playa de las Cuelvas
caption: Nádherná pláž s mnoha jeskyněmi a skalními útvary a dobrým občerstvením :)
perex: Severní pobřeží je obklopeno mnoha krásnými plážemi, ovšem tato patří mezi perlu mezi nimi. Playa de Las Cuelvas leží kousek od města Lannes a přestože měří pouze 125 metrů, svým vzhledem Vás naprosto okouzlí. 
fotoset: /Images/las_cuelvas/main_small.jpg 650w, /Images/las_cuelvas/main_middle.jpg 950w, /Images/las_cuelvas/main_big.jpg 1250w, /Images/las_cuelvas/main_large.jpg 2000w, /Images/las_cuelvas/main_superlarge.jpg 2500w
foto: /Images/las_cuelvas/main_middle.jpg
alt: Pláž ohraničená skálami
tags: ['spanelsko', 'article']
---

Její jméno pochází od skalních útvarů, které svou silou zformovalo moře a kromě výrazných a velmi fotogenických skalních oblouků zde naleznete i spoustu jeskyní. V době nejvyššího odlivu pod oblouky projdete suchou nohou, zatímco když vrcholí příliv, zůstává pod oblouky něco málo přes metr. 

Pláž je poměrně oblíbená a hojně navštěvovaná. Zaparkujete zde na velkém placeném parkovišti a občerstvit se můžete v místní restauraci a jídlo je zde opravdu dobré. 

Vstup domácím mazlíčkům je v letní sezóně zakázán a při jeho porušení, můžete být vyzváni k opuštění pláže. Nicméně my jsme s sebou naši Jennynku měli, ovšem rozložili jsme se až na samém konci pláže, kde byla na vodítku a nikdo si nestěžoval.

Tip - když pláž za odlivu přejdete na její severozápadní roh, naleznete zde stezku vedoucí kamsi do kopců. Zavede Vás do úžasné krajiny jak vystřižené z některých scén filmu Vinnetu. Stezka vede podél celého pobřeží a nabízí nepřeberné množství pohledů na oceán a pobřežní útesy. Necelé dva kilometry od pláže De las Cuelvas naleznete cosi, co vzdáleně připomíná španělský venkovský kostelík. Místo má název Ermito de San Antonio - zatím jsme nezjistili, zda je správným překladem opravdu “poustevna” jak praví překladač, nebo se prostě jedná o hrobku.
Při plánování návratu si dejte pozor, abyste nemuseli plavat s věcmi jako my, neb jsme nepočítali s tak rychlým přílivem. 
