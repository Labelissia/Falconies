---
layout: layouts/article.njk
title: San Sebastian
caption: Metropole, kde se snoubí historie a moderní městský život spolu s přírodou a oceánem.
perex: Pokud jste milovníky měst s bohatou historií a zároveň si libujete v dobrém jídle, je San Sebastián pro Vás naprosto ideální destinací. Nabízí bohatou nabídku kulturního vyžití (za nás musíme vypíchnout místní mořské akvárium), množství obchůdků a restaurací, ale také krásné výhledy a několik pláží ve svém okolí. 
foto: main_medium.jpg
alt: Výhled na San Sebastian
tags: ['article', 'spanelsko', 'cestovani' , 'pobrezi']
---

San Sebastián leží v severním Španělsku v baskické oblasti necelých 20 km od francouzské hranice a díky svým historickým památkám, bohaté kulturní nabídce a pestré gatronomii patří mezi nejnavštěvovanější místa ve Španělsku. 

Již ve středověku se město těšilo značné prosperitě, což bohužel vedlo i k jeho několikerému zničení. Na bohaté a strategicky dobře umístěné město si dělali nároky mnozí.

V současnosti je San Sebastián kosmopolitní metropolí s více než 180 000 obyvateli. Je místem konání filmového festivalu i dalších mezinárodních kulturních událostí.

#Některé z historických památek, které stojí za to vidět: 

-Katedrála Catedral del Buen Pastor de San Sebastián 
-Kongresové centrum Kursaal
-Kostel Santa María, 
-Kostel San Vicente, 
-Pevnost Castillo de la Mota na vrchu Monte Urgull
-Radnice San Sebastián, leží jižně od přístavu, byla postavena v roce 1887, původně jako kasino
-Palác Miramar, bývalé letní sídlo španělské královské rodiny
-Muzeum San Telmo, etnografické sbírky v budově bývalého kláštera s kaplí s nástěnnými malbami
-Divadlo Teatro Victoria Eugenia, novorenesanční stavba z let 1910–1912
-Most María Cristina, stavba z roku 1905
-(zdroj - wikipedie)
-Velkým lákadlem je také velké akvárium a oceánografické muzeum.

Díky svým plážím a příjemnému klimatu je San Sebastián vyhledávaným letním letoviskem. Jeho slavná městská pláž se dvěma plovárnami Playa de la Concha je se svým jemným pískem a výhledem na horské vrcholy ideální pro relaxaci a odpočinek. 

Trocha historie - počátky Donostia - neboli San Sebastianu - můžeme sledovat již od roku 1180, kdy zde navarrský král Sancho moudrý založil středověkou vesnici. Díky své strategické pozici bylo v průběhu 15. - 16. století město několikrát zničeno. Bylo na 5 let obsazeno napoleonskými vojsky, aby je následně vyhnali anglo-portugalské jednotky.

Město bylo zničeno a skoro celé shořelo. Nicméně jeho obyvatelé mají tuhý kořínek a město přestavěli a Staré město zrekonstruovali, aby se jím později prohnali vojska Karlistů.

Nicméně ve 20. století již San Sebastian zažívá zasloužený rozkvět, slouží jako letovisko pro španělskou aristokracii a době první světové války byste tu mohli potkat mnohé slavné osobnosti, mezi nimi například Mata Hari nebo Trockého, jak se baví ve zdejším kasinu.

Španělská občanská válka tento trend poněkud utlumila, ale i tak se od 50. let město opět stává místem rekreace a kultury. 


Roku 1953 se zde poprvé konal filmový festival, ke kterému se brzy přidal festival jazzový (1965)
