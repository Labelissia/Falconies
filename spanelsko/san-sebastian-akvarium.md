---
layout: layouts/article.njk
title: Akvárium San Sebastian
caption: Akvárium a oceánografické muzeum San Sebastian nabízí skvělý zážitek pro děti i dospělé.
perex: Jedním z mnoha lákadel baskické metropole San Sebastian je jednoznačně místní akvárium známé jako "Donostia-San Sebastian Aquarium”. Nachází se v blízkosti přístavu a historické čtvrti Parte Vieja a pro nás to byl jedoznačně nejlepší zážitek v tomto městě. 
fotoset: /images/sebastian_akvarium/main_small.jpg 650w, /images/sebastian_akvarium/main_middle.jpg 950w, /images/sebastian_akvarium/main_big.jpg 1250w, /images/sebastian_akvarium/main_large.jpg 2000w, /images/sebastian_akvarium/main_superlarge.jpg 2800w 
foto: /images/sebastian_akvarium/main_middle.jpg
alt: Vnitrek akvaria
tags: ['spanelsko', 'article']
---

V několika patrech nabízí detailní pohled do mořského života i do historie námořního obchodu a rybolovu. Ve více než 30 akváriích rozložených ve dvou patrech můžete obdivovat jednak Kantabrijsko-Atlantický mořský život tak i tropické podmořské živočichy. 

V expozicích, které se věnují vývoji námořního a rybářského průmyslu je spousta krásných modelů lodí i technologických postupů. 

Nejatraktivnějším místem akvária je podmořský tunel, kde můžete procházet přímo pod těly žraloků, rejnoků a dalších druhů ryb. Zejména pro děti je to nádherný zážitek. Tunel je součástí největší nádrže, která se jmenuje Oceanarium a ve více než 1 500 000 litrech vody lze pozorovat přes 40 druhů ryb a 5 druhů žraloků.

Je zde ještě jedna velká nádrž plná barevných ryb, naproti které je několik řad sedadel, kde se můžete usadit jako v kině a nechat se okouzlovat všemi těmi nádhernými tvary a barvami.

Vstupenky můžete získat jak na <a href="https://tienda.aquariumss.com/">stránkách Akvária</a> online, tak přímo na místě a vyjdou vás na  14EUR na osobu. 


Trocha historie - V září 1908 byla založena Guipúzcoova oceánografická společnost s cílem rozvíjet a posilovat vědeckou disciplínu Oceánografii a také zlepšit rybolov a život rybářů. 

První kámen  byl oficiálně a slavnostně položen  září 1925.  1. října 1928 bylo Palacio del Mar-Aquarium oficiálně slavnostně otevřeno s návštěvou krále Alfonsa

Mořský tunel byl dokončen v roce 1998 a současnou podobu má akvárium a muzem z roku 2008.

Akvárium ovšem není pouhým muzeem, ale hostí i několik vědeckých laboratoří, které se věnují oceánskému výzkumu. Mezi ně patří i každodenní měření teploty moře, které probíhá od roku 1947 a jde tedy o nejúplnější záznamy v celém Baskicku.
