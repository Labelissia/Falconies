---
layout: layouts/article.njk
title: Santoňa
caption: Obklopena nádhernými plážemi nabízí skvělé možnosti pro výlety i sportovní vyžití.
perex: Město Santoňa  naleznete na severním pobřeží Španělska v oblasti Kantábrie u stejnojmenného zálivu 45 kilometrů od města Santander. Je příjemným letoviskem, které je známé nejen svými plážemi, ale také jakožto hlavní konzervárenský přístav v Kantábrii, proslavený svými ančovičkami v oleji. Pokud zde budete určitě stojí za to, je ochutnat a případně se nechat provést celým výrobním procesem. 
fotoset: /Images/Santona/main_small.jpg 650w, /Images/Santona/main_middle.jpg 950w, /Images/Santona/main_big.jpg 1250w, /Images/Santona/main_large.jpg 2000w, /Images/Santona/main_superlarge.jpg 2800w 
foto: /Images/Santona/main_middle.jpg
alt: Výhled na Santoňu a pláž Berria
tags: ['spanelsko', 'article']
---

Pro nás se ovšem stala Santoňa nutnou zastávkou díky své krásné dlouhé pláži de Berilla. Ať už Vás láká pouhé lenošení na písku nebo surfování na vlnách, tato pláž nabízí vše plnými doušky. Navíc díky velkému odlivu a profilu pláže, zde vznikají odlivová jezírka a říčky, které jsou skvělé, pokud máte děti - pro ně je to ráj na zemi. 
Podél ulice Avenido de Berria naleznete mnoho surfingových škol.

Tip - pokud máte čtyřnohého mazlíčka a chcete ho vzít zadovádět si na pláži, hned vedle pláže de Berilla, oddělená pouze pahorkem Punta el Brusco leží pláž Trengandín, kde je část určená pro pejskaře.

Dalším úžasným místem, které si nenechte ujít je maják “Faro de Caballo”. Můžete se k němu dostat buď krásnou procházkou kolem hory Buciero a sestoupit po 763 schodech, nebo příjemnou vyjížďkou na lodi, kajaku nebo třeba i paddleboardu. Dlouhý sestup po kamenných schodech může leckoho odradit, ale rozhodně stojí za to. Postupně se Vám budou otevírat naprosto dechberoucí výhledy útesy a moře. 

Tip - pokud se rozhodnete pro pěší túru, přibalte si plavky a ručník. U majáku se dá vykoupat a je to opravdu úžasný zážitek. Pod majákem je přístup k moři po schodech, kde jsou vybudované i menší betonové plošiny, ze kterých ti odvážnější mohou skákat do průzračné vody. 

Přímo v Santoňe můžete navštívit pevnost San Martin, kde je nyní kulturní středisko, středověký hrad San Carlos, vytesaný do skály nebo kostel Santa Maria del Puerto, ve kterém můžete obdivovat vlámské malby z 15.století.

Milovníci ptačí říše budou jistě nadšení z místních mokřin, kde byla vyhlášena přírodní rezervace a kde mohou pozorovat až na 140 druhů ptáků. 

Tip - parkování s obytnými vozy přímo u vody za továrnami na ančovičky.
