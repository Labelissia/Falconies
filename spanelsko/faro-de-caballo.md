---
layout: layouts/article.njk
title: Nedostupný maják
caption: Sice trochu hůře dostupné, ale naprosto úchvatné místo pro výlet po souši nebo po moři.
perex: Faro de Caballo, aneb Koňský maják, se nachází na úpatí hory Buciero  a svou polohou nabízí jeho návštěva jedinečný zážitek s dechberoucími výhledy na moře a útesy. Nenechte se jeho lehkou nedostupností odradit, atmosféra tohoto místa Vám vynaložené úsilí plně vynahradí.
foto: /Images/Faro_de_caballo/main_small.jpg 650w, /Images/Faro_de_caballo/main_middle.jpg 950w, /ImagesFaro_de_caballo/main_big.jpg 1250w, /Images/Faro_de_caballo/main_large.jpg 2000w, /Images/Faro_de_caballo/main_superlarge.jpg 2500w" src="/Images/Faro_de_caballo/main_middle.jpg
alt: Pohled na maják Faro de Caballo z výšky
tags: spanelsko
---

Faro de Caballo, aneb Koňský maják, se nachází na úpatí hory Buciero  a svou polohou nabízí jeho návštěva jedinečný zážitek s dechberoucími výhledy na moře a útesy. Nenechte se jeho lehkou nedostupností odradit, atmosféra tohoto místa Vám vynaložené úsilí plně vynahradí.

Po souši k němu můžete zvolit několik tras ze Santoňi nebo z pláže de Berilla a kromě lesních nezpevněných cest budete po cestě k němu muset zdolat 763 schodů. Schody mohou být pro leckoho těžkým oříškem, neb jsou  v některých místech velmi strmé a velmi úzké. Podél schodů je nicméně lano, jehož se můžete přidržovat. Jestliže Vás náročnost tohoto sestupu neodradí, budete odměněni mnona nádhernými pohledy na útesy a mořskou hladinu. Pravdou je, že o dech Vás kromě přírodní scenerie připraví i výstup zpět nahoru. 

Nejdelší trasa kolem celé hory Vám zabere nějaké 4 hodinky a ujdete něco málo přes 10km s převýšením 1015 metrů. 
Na trase narazíte na vojenskou baterii San Felipe, odkud je krásný výhled shora na maják v celé jeho kráse.

Když budete připravenější, než jsme byli my a přibalíte si plavky a ručník, můžete si na konci sestupu užít osvěžující koupel v průzračné vodě. Pod majákem vede schodiště až k vodní hladině a jsou zde i malé betonové plošiny několik metrů nad vodou, ze kterých se dá skákat. 

Pokud volíte pohodlnější a rychlejší cestu, můžete se k němu dostat lodí ze Santoňského přístavu, nebo z Lareda. Lodě staví v obou městech a na stejnou jízdenku můžete z lodě vystoupit, prohlédnout si město a opět nastoupit. V Santoni naleznete odjezdové místo z El Pasaje de Santoña, přímo před památníkem Juana de la Cosa a turistickou kanceláří. Prohlídka trvá zhruba hodinu a půl a lístky můžete pořídit <a href="https://www.civitatis.com/es/santona/paseo-barco-costa-santona/?aid=2207">zde</a>.
Lístek vyjde na 13 EUR pro dospělého  6 EUR pro dítě od 4let. 
V Laredu vyjíždí lodě z rybářského přístavu, kde snadno naleznete stánek “Boat trips”.

Výlet se dá skvěle spojit se sportovní aktivitou, když si zapůjčíte kajak a vydáte se k majáku buď na vlastní pěst, nebo si můžete objednat organizovaný výlet, který trvá zhruba 4 hodiny a stojí 34 EUR za osobu. V ceně je doprovodný člun, průvodce, něco k pití a vybavení na šnorchlování. Rezervaci je třeba udělat 24 hodin předem a můžete tak učinit <a href="https://www.civitatis.com/es/santona/tour-kayak-faro-caballo/?aid=2207">zde</a>. 

Chcete-li více informací o majáku a jednotlivých trasách navštivte <<a href="https://farodelcaballo.es/">stránky Faro del Caballo</a>. 

Trocha historie : provoz majáku byl zahájen 31. srpna 1863. Strmé schody, položili vězni kasáren Santoña Presidio a v původní podobě zde stála válcová věž s lucernou a patrový dům sloužící jako obydlí pro správce majáku.

V roce 1993 byl provoz ukončen a v roce 1994  bylo obydlí správce strženo, zůstala tedy pouze samotná věž majáku.

